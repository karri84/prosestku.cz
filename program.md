---
layout: page
title: Volební program 
description: Volební program
sitemap:
    priority: 0.7
    lastmod: 2018-08-21
    changefreq: weekly
---

## TRANSPARENTNÍ A OTEVŘENÁ RADNICE

**Transparentní hospodaření.** Zavedeme transparentní bankovní účet obvodu tak, aby si mohl kdokoliv v jakoukoliv chvíli ověřit, jakými prostředky obvod disponuje a za co je vydává. Zpřehledníme a rozkryjeme rozpočet, aby bylo jasné, do čeho obvod investuje prostředky. 

**Otevřenost radnice** je základním předpokladem důvěry. Zajistíme, aby podklady projednávané zastupitelstvem byly v dostatečném předstihu dostupné na internetu a k nahlédnutí na úřadu. Zkvalitníme zápisy z jednání rady a zastupitelstva, zpřístupníme zápisy z jednání odborných komisí. 

**Přehledné a dostupné informace.**  O připravovaných záměrech a realizovaných projektech budeme přehledně informovat na stránkách obvodu, abyste věděli, co obvod chystá a v jakém stadiu se projekty nachází. 

## ZAPOJENÍ OBČANŮ
*Poradní hlas obyvatel je skvělým nástrojem, jak zkvalitnit rozhodování o budoucnosti
obvodu.*

**Participativní rozpočet.** Lidé nejlépe vědí, co jejich okolí trápí. Proto vyhradíme v rozpočtu část prostředků, o jejichž využití rozhodnete sami.

**Veřejné projednání projektů.** Důležité projekty veřejně projednáme, abychom znali váš názor, a vy tak budete mít jistotu, že zájmy žádných skupin nejsou upřednostňovány.

**Váš názor je důležitý.** Obnovíme internetovou diskuzi a rozšíříme ji o ankety a hlasování, abychom se jednoduše mohli ptát na váš názor. Na několika místech obvodu zřídíme sběrná místa pro vaše podněty.


## DOPRAVA

**Lávka přes Labe u rosického mostu.** Bezpečná cesta přes Labe pro pěší a cyklisty mezi Svítkovem a Rosicemi je pro nás jasnou prioritou.

**Řešení dopravního napojení lokality Svítkov V.** Budeme hledat řešení s minimálním dopadem na všechny dotčené lokality, tj. zástavbu na obou březích Bylanky a ulici Žižkovu. 

**Bezpečný výjezd na silnici I/2.** Budeme usilovat o bezpečné napojení hlavních komunikací na ulici Pražskou, zejména ulice Školní v lese u závodiště a silnice od Srnojed za plochodrážním stadionem.

**Bezpečně na kole i pěšky.** Propojíme Staré Čívice s průmyslovou zónou, aktivně se zapojíme do přípravy cyklostezky do Lánů na Důlku.  


## ROZVOJ OBVODU

**Novou výstavbu** podmiňujeme odpovídající infrastrukturou. Zajistíme realizaci  vhodných dopravních opatření ke snížení vlivu nové výstavby za Zlatou přilbou na původní zástavbu, zejména v Kostnické a Žižkově ulici. Odmítáme další výstavbu mezi Bylankou a Žižkovou ulicí do doby, dokud nebude uspokojivě vyřešeno dopravní napojení této oblasti.

**Nová školka a přístavba školy.** Podporujeme investice města do nové školky a přístavby základní školy k zajištění dostatečné kapacity pro děti z našeho obvodu.


## VEŘEJNÝ PROSTOR A ZELEŇ

**Veřejná prostranství.** Při řešení veřejných prostranství budeme pamatovat na místo pro stromy a keře. Vhodná místa doplníme lavičkami.

**Zpřístupníme lesy.** Zrevitalizujeme lesní cesty a upravíme lesy pro rekreační využití.


## PODPORA ZÁJMOVÉ ČINNOSTI

**Prostor pro akce a setkávání.** Postavíme veřejný objekt se zázemím pro pořádání různých akcí, který bude k dispozici k pronájmu veřejnosti, sportovním klubům a dalším zájmovým skupinám. 

**Podpoříme místní spolky.** Vytvoříme jednoduchá a jasná pravidla pro poskytování dotací z rozpočtu obvodu.



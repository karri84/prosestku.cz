---
layout: post
category: CLANKY
title: "Komentář: Nákladní auto levně? - na úřadu MO VI"
date: 2018-12-18T08:00:00+01:00
tags: obvody kampaň
author: Ondřej Karas
# authorId: katerina.burgerova    # uid nekoho z _people (nepoviné)
image: posts/old-truck.png
---

**V pondělí 17.prosince proběhlo první řádné zastupitelstvo našeho obvodu od voleb. Kromě toho, že si většina zastupitelů zvednutím ruky odhlasovala zvýšení vlastních odměn, dostala se znovu na přetřes i kauza zneužití majetku města ze strany starosty pro účely předvolební kampaně.**

Vraťme se na chvíli více než dva měsíce zpět. Volební kampaň vrcholí a oblíbeným místem pro umístění předvolebních lákadel je třída Míru. Jednou ze stran, která v tomto prostoru rozbila svůj stan je i PPL. Jenže kromě stánků, kandidátů a papírových králíků se v prostoru pohybuje i nákladní vozidlo, běžně parkující za úřadem šestého městského obvodu. Po počáteční ztrátě paměti, kdy starosta nepoznal vozidlo, na které má výhled ze zasedací místnosti úřadu, upřesnil v komentáři pod [článkem v Deníku][1], že se jedná o zápůjčku, údajně finančně velmi výhodnou pro obvod. Že tato odpověď přijde, čekali snad všichni, ještě než článek dočetli.

<div style="text-align: center;">
{% asset 'posts/auto-levne-komentar.png' %}</div>
<div style="text-align: center;">

<i>Komentář starosty pod článkem v Deníku</i>
</div>
&nbsp;

A všichni tedy asi oprávněně čekali, že se taková smlouva pozitivně projeví na příjmové straně rozpočtu městského obvodu. Vzhledem k tomu, že to na první pohled z projednávané změny letošního rozpočtu nebylo patrné, vznesla náměstkyně primátora a obvodní opoziční zastupitelka Helena Dvořáčková na starostu obvodu dotaz, kde je tato položka v projednávaném dokumentu zanesena. 

Odpověď pravděpodobně překvapila nejen opoziční zastupitele. Za využití auta starosta **zakoupil ze svých prostředků 10l nafty** a za využití zaměstnanců úřadu pro volební kampaň, tito zaměstnanci odpracovali několik hodin navíc pro obvod zdarma. Upřímně se těším, až tu smlouvu uvidím. Jako člen kontrolního výboru o to víc.

P.S.: Usnesení, předložené náměstkyní Dvořáčkovou, které ukládalo úřadu **vyčíslit náklady spojené s využitím majetku** a zaměstnanců úřadu pro účely předvolební kampaně PPL neprošlo. Hlasovalo pro něj pouhých pět zastupitelů....

**Více informací:**
* [Na předvolební kampaň zneužil starosta Králíček majetek města (Deník)][1]
* [Podklady pro první jednání zastupitelstva MO VI][2]

[1]:https://pardubicky.denik.cz/zpravy_region/video-na-predvolebni-kampan-zneuzil-starosta-kralicek-majetek-mesta-20181004.html
[2]:https://www.pardubice.eu/urad/mestske-obvody/mestsky-obvod-pardubice-vi-svitkov/radnice/zastupitelstvo/podklady-pro-jednani-zastupitelstva/2018/podklady-pro-i-zasedani-zmo-pardubice-vi-dne-17-12-2018/
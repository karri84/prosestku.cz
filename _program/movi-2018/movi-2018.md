---
title: Program pro "Šestku"
uid: program-pro-sestku
campaignCategoryUid: movi
campaignGroupUid: volby-2018
approved: https://forum.pirati.cz/viewtopic.php?f=349&t=41530
garant: katerina.burgerova
perex: Městský obvod Pardubice VI je příjemné místo pro žití. Uděláme maximum pro to, aby byl místem, kde to skutečně žije. Místem, kde se lidé navzájem znají a rádi se setkávají. Zajistíme oživení veřejného prostoru, dobudujeme chybějící infrastrukturu. Zajistíme průhledné hodpodaření obvodu a otevřenou radnici pro všechny, kdo se budou chtít podílet na správě svého okolí.
description: Městský obvod Pardubice VI je příjemné místo pro žití. Uděláme maximum pro to, aby byl místem, kde to skutečně žije. Místem, kde se lidé navzájem znají a rádi se setkávají. Zajistíme oživení veřejného prostoru, dobudujeme chybějící infrastrukturu. Zajistíme průhledné hodpodaření obvodu a otevřenou radnici pro všechny, kdo se budou chtít podílet na správě svého okolí.
order: 1
---
**Městský obvod Pardubice VI je příjemné místo pro žití. Uděláme maximum pro to, aby byl místem, kde to skutečně žije. Místem, kde se lidé navzájem znají a rádi se setkávají. Zajistíme oživení veřejného prostoru, dobudujeme chybějící infrastrukturu. Zajistíme průhledné hodpodaření obvodu a otevřenou radnici pro všechny, kdo se budou chtít podílet na správě svého okolí.**

## Transparentní a otevřená radnice

<dl class="c-program-key-point-list">
    <dt>Otevřenost radnice</dt>
    <dd>je základním předpokladem důvěry. Zajistíme, aby podklady projednávané zastupitelstvem byly v dostatečném předstihu dostupné na internetu a k nahlédnutí na úřadu. Zkvalitníme zápisy z jednání rady a zastupitelstva, zpřístupníme zápisy z jednání odborných komisí. </dd>
    <dt>Transparentní hospodaření.</dt>
    <dd>Zavedeme transparentní bankovní účet obvodu tak, aby si mohl kdokoliv v jakoukoliv chvíli ověřit, jakými prostředky obvod disponuje a za co je vydává. Zpřehledníme a rozkryjeme rozpočet, aby bylo jasné, do čeho obvod investuje prostředky.</dd>
    <dt>Přehledné a dostupné informace.</dt>
    <dd>Zajistíme přehledné a aktuální internetové stránky obvodu. Zpřístupníme informace o připravovaných záměrech a realizovaných projektech, abyste věděli, co obvod chystá a v jakém stadiu se projekty nachází. Otevřeně budeme informovat o výběrových řízeních. Připravovaným záměrům poskytneme více místa v Pardubické Šestce.</dd>
</dl>

## Zapojení občanů
*Poradní hlas obyvatel je skvělým nástrojem, jak zkvalitnit rozhodování o záležitostech obvodu.*

<dl class="c-program-key-point-list">
    <dt>Participativní rozpočet.</dt>
    <dd>Vy sami víte nejlépe, do čeho je potřeba ve vašem okolí investovat. Proto vyhradíme v rozpočtu část prostředků, o jejichž využití rozhodnete sami.</dd>
    <dt>Veřejné projednání projektů.</dt>
    <dd>Důležité projekty veřejně projednáme, abychom včas znali vaše připomínky.</dd>
    <dt>Váš názor je důležitý.</dt>
    <dd>Obnovíme internetovou diskuzi a rozšíříme ji o ankety a hlasování, abychom se jednoduše mohli ptát na váš názor. Na několika místech obvodu zřídíme sběrná místa pro vaše podněty.</dd>
</dl>

## Doprava

<dl class="c-program-key-point-list">
    <dt>Bezpečně na kole i pěšky.</dt>
    <dd>Výstavbou lávky pro pěší a cyklisty u rosického mostu bezpečně spojíme Svítkov s druhým břehem Labe. Propojíme Staré Čívice s průmyslovou zónou, aktivně se zapojíme do přípravy cyklostezky do Lánů na Důlku.</dd>
    <dt>Bezpečný výjezd na silnici I/2. </dt>
    <dd>Budeme usilovat o bezpečné napojení hlavních komunikací na ulici Pražskou, zejména ulice Školní v lese u závodiště a silnice od Srnojed za plochodrážním stadionem.</dd>
    <dt>Řešení dopravního napojení lokality Svítkov V.</dt>
    <dd>Budeme hledat řešení s minimálním dopadem na všechny dotčené lokality, tj. zástavbu na obou březích Bylanky a ulici Žižkovu. </dd>
    <dt>Pamatujeme i na chodníky a komunikace</dt><dd> ve všech místních částech.</dd>
</dl>

## Rozvoj obvodu

<dl class="c-program-key-point-list">
    <dt>Novou výstavbu podmiňujeme odpovídající infrastrukturou.</dt>
    <dd>Zajistíme realizaci vhodných dopravních opatření ke snížení vlivu nové výstavby za Zlatou přilbou na původní zástavbu, zejména v Kostnické a Žižkově ulici. Odmítáme další výstavbu mezi Bylankou a Žižkovou ulicí do doby, dokud nebude uspokojivě vyřešeno dopravní napojení této oblasti.</dd>
    <dt>Nová školka a přístavba školy.</dt>
    <dd>Podporujeme investice města do nové školky a přístavby základní školy k zajištění dostatečné kapacity pro děti z našeho obvodu.</dd>
</dl>

## Veřejný prostor a zeleň

<dl class="c-program-key-point-list">
    <dt>Veřejná prostranství </dt>
    <dd>vnímáme jako součást prostředí, ve kterém žijeme. Jsou místem pro setkávání a trávení volného času. Najdeme v ulicích místo pro stromy a zeleň, vhodná místa doplníme lavičkami.</dd>
    <dt>Zpřístupníme lesy.</dt>
    <dd>Zrevitalizujeme lesní cesty a upravíme lesy pro rekreační využití.</dd>
</dl>

## Podpora zájmové činnosti

<dl class="c-program-key-point-list">
    <dt>Prostor pro akce a setkávání. </dt>
    <dd>V obvodě nám chybí vhodné místo se zázemím k pořádání různých akcí. Proto postavíme jednoduchý veřejný objekt, který bude k dispozici k pronájmu veřejnosti, sportovním klubům a dalším zájmovým skupinám. Podobně jako slouží pavilon v parku Na Špici.</dd>
    <dt>Podpoříme místní spolky.</dt>
    <dd>Vytvoříme jednoduchá a jasná pravidla, aby spolky mohly čerpat dotace také na menší investice. </dd>
</dl>